<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Vazmeni običaji u Istri</title>
  </head>
  <body>
    <header id="header">
        <h1>Vazmeni običaji u Istri</h1>
        <figure>
        <img src="./multimedia/uskrs.jpg" alt="Uskršnja jaja">
        <figcaption>Uskršnja jaja</figcaption>
    </figure>
    </header>
    <main>
        <article>
    <p>
      Tradiciji se ne može reći ne. Ona nas obuzme i postane dio nas. Vazmeni,
      odnosno uskrsni običaji na Barbanštini, ali i ostatku Istre, pravi su
      dokaz tome. Uskrsni običaji i dalje se njeguju na Barbanštini i u većem
      dijelu Istre jer su to bili neki osnovni običaji. Tih se običaja ljudi
      posebno drže za Božić i Uskrs.
    </p>
    <p>
      Ono što se prvo pomisli kada netko spomene Uskrs odnosi se na hranu koja
      se u subotu prije Uskrsa nosila na blagoslov u crkvu. To su bila obojana
      jaja, malo mladog luka, sir, sol za luk, pa i malo crnog vina te pečeni
      janjac.
    </p>
    <p>
      Nekad prije nisu se pripremale pince, nego pogače. Dakle, u vrijeme kada u
      kućama još nisu bile krušne peći, već samo otvorena ognjišta za
      zagrijavanje glavne prostorije i kuhanje hrane, radile su se za Uskrs
      pogače. Tijesto je slično onome za izradu kruha, uz dodatak nekoliko jaja
      i malo šećera. Veličina pogače okruglog oblika bila je ujedno veličina
      čeripnje ispod koje se pekla na ognjištu. Kad je pogača bila pečena,
      namazala se s gornje strane bijelim vinom ili vodom i posula kristalnim
      šećerom. Rezala se na kocke i svi članovi obitelji su je jeli na Uskrs
      umjesto drugog kruha.
    </p>
    <p>
      Pince su se počele peći s pojavom krušnih peći i peći na drva s pećnicama.
      Nekad su sve žene iz okolice Barbana znale donositi pince na pečenje u
      veliku 14 krušnu peć u centru Barbana koje danas više nema. Tijesto za
      pincu se oblikuje u kuglu, na vrhu se zarezuje oštrim nožem u oblik križa,
      prije pečenja se namaže razmućenim žumanjkom, čime se postiže lijepa boja
      i sjajan izgled. Na vrh se stavlja nekoliko listića s grane masline koja
      se blagoslovi na misi za blagdan Cvijetnice.
    </p>
    <p>
      Prije gozbe za Uskrs redovito se postilo i to na Veliki petak. Taj dan se
      kuha kelj začinjen maslinovim uljem. Priprema se bakalar na bijelo i
      poslužuje s kuhanom tjesteninom (posuticama). Što se tiče crkvenih
      običaja, u crkvi se nije smjelo zvoniti. Također, ništa se nije smjelo
      raditi u zemlji.
    </p>
    <p>
      Tradicija bojanja jaja temelji se na bojanju jaja kuhanim lišćem luka i
      koprive, a još stariji je šaranje, odnosno čaranje jajeta ugljenom, koji
      se nije uspio zadržati do danas. To se radilo na ognjištu. U barbanskim
      obiteljma još uvjek se bojaju jaja listovima crvenog luka, mladog luka i
      koprive ili cikle za dobivanje crvenih, rumenih i svjetlo žutih boja. U
      posudu se stavlja voda, listovi luka i velika žlica octa radi fiksiranja
      boje. Dodaju se jaja i lagano kuhaju. Nakon što su jaja kuhana, vade se iz
      posude i još topla premazuju uljem radi sjaja. Na jaja se mogu staviti
      razni listovi, poput listova peršina, nekih trava, djeteline, pa se
      povezuju gazom ili najlonskom čarapom da bi se na njima napravio uzorak, a
      mogu se kuhati i bez tih dodataka. Jaja su se bojala na Veliki petak,
      dakle dva dana prije Uskrsa, ali jela su se tek na doručku na uskršnje
      jutro. Svaki član obitelji je pojeo po jedno obojano jaje, prethodno
      blagoslovljeno na misi u crkvi.
    </p>
    </article>
    <form action="#" method="get"></form>
    <label for="nick">Vaš nadimak:</label><br>
    <input type="text" id="nick" name="nick" value="Ivan"><br><br>
    <label for="komentar">Kako se Uskrs tradicionalno slavio u vašem kraju?</label><br>
    <textarea id="komentar" name="komentar" rows="10" cols="75">Upišite vaš komentar...</textarea>
    <br>
    <input type="submit" value="Submit">
    </form>
    </main>
    <footer>
        <p>
          Author: Deniska<br />
          <a href="mailto:hege@example.com">hege@example.com</a><br />
          <a href="#header">Povratak na vrh stranice</a>
        </p>
      </footer>
  </body>
</html>
